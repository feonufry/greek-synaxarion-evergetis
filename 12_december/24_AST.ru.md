
## Месяца того же, в 24-й  

<*p. 306 / 305*>

#### Вечерня

*На вечерни в навечерие, 23-й день*. На **Господи воззвах** поставят 6 стихов, и поются стихиры 
самогласны 3, глас 4-й, по 2-жды: **Исаия ликуй**, **Христос приходяй**, **Вифлеоме готови ся**.   
На **Слава, и ныне:** глас 5-й **Не скорби Иосифе**. 

Прокимен. 

На стиховне: стихира, глас 5-й, самогласен **Придете христоноснии**. Другая, глас 6-й: **Вертепе уготови 
ся**. Иная, глас 2-й, подобен **Егда на Кресте пригвоздился еси**: **Егда Иосиф Девице**. 
На **Слава:** того же гласа, подобен **Доме Ефрантов**, **Всем пророком**. **И ныне: Доме Ефрантов**.   

Тропарь, глас 4-й: *Готови ся Вифлеоме, отверзи ся всем Едем, красуй ся Ефранте, ныне бо Древо животное в вертепе 
процвете от Девы, рай бо ныня Тоя чрево яви ся мысленое, в немже Божественый Сад, от Негоже ядше оживем, 
и не яко о Адаме умрем. Христос ражяет ся, преже падший воскресити образ*. 

Тот же и на **Бог Господь**, и в конце утрени. 

#### Утреня

На *утрене*, читается слово Богослова **Что мучащее** и святого Афанасия слово на перепись.

Поются же канона три: предпразднества два, глас 1-й **Христос ражяет ся**, и другой, глас 2-й 
**Поим Господеви**, и святой Евгении того же гласа **Во глубине потоп**.
Седальны же на пении двух кафизм: предпразднества и святой. 
По 3-й же песни: ипакои, глас 8-й *Сопл пастырскый уставляя песнь, воинство ангельское явися глаголя: 
хвалу воспойте божественую, овцями Обладающюму возовете воспевающе, яко роди ся Христос Господь, 
изволивый спасти, яко Бог, род человеческый*.
По 6-й же песни: кондак, глас 3-й, подобен **Дева днесь**. 
Поются же ирмосы святых Богоявлений в конце: **Глубине открыл**.  
Светилен: **Свят Господь**.  

На **Хвалите Господа**: стихиры святой, глас 2-й, подобен **Егда от Древа**, по 1-жды поются. 
На **Слава, и ныне:** самогласен предпразднества.

На стиховне поются стихиры, глас 2-й: **Се время приближи ся**, а другие две, подобен **Доме Ефрантов**, 
поются по 1-жды. На **Слава, и ныне:** первую стихиру часов, глас 8-й **Вифлеоме готови ся**. 

Имеют же отдых от часов и поклонов, но не от работы.
