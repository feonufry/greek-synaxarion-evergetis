
## Месяця тогож в 31-й, положение честнаго пояса Пресвятыя Богородиця в Халкопрати 

#### Вечерня

В навечернии, поется **Блажен муж**. А на **Господи воззвах** уставляют стихов 6 
и поются стихира глас 4-й, подобен **Яко добля**: **Рака имущия** и другия 3, глас 5-й 
подобен **Радуи ся**. На **Слава, и ныне:** едину от них.

Вход. Прокимен. 

На стиховне стихиру едину во Октаице и Богородице 3, глас 4-й, подобен **Яко добля**: 
**Яко пресветлыи венец**. Со **Слава**, И с **И ныне**.

Тропарь: **Богородице Приснодевая**. Тож и на **Бог Господь**, и на конец утрении.

#### Утреня

На утрении, по пении псалтиря глаголется седален праздника, и чтется слово Германа 
на положение честнаго пояса и святых пелен. 

Поют же ся канони три: праздника, глас 4-й **Моря черм**, и глас 8-й **Вооружена ф**, 
и во Октаице. По 3-й песни, седален во Октаице. Аще ли есть день крестен, преже 
бывает седален крестна. По 6-й песни, кондак праздника, глас 4-й, подобен **Яви ся днесь**. 
Светилен: **Свят Господь**. 

На **Хвалите Господа**, стихиры, глас 4-й, подобен **Даст знамение**. На **Слава, и ныне:** 
едину от них.

На стиховне, стихиры во Октаице, на **Слава, и ныне:** глас 2-й, самогласен: **Яко венец 
пресвет**. 

И бывает порознь отинудь.

#### Литургия

На Божественней Литургии, поют ся уставнии псалми и поется 3-я песнь и 6-я канона 8-го 
гласа. А прокимен и прочая служба писана июля во 2-й.
