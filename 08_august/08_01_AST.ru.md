
# МЕСЯЦ АУГУСТ, рекомый зарев

Имать дний 31. День имать чясов 13, а нощь 11.

## В 1-й память святых Макавеи

#### Вечерня

Вечер. На **Господи воззвах** уставляют стихов 6 и поют стихиры 3,
глас 1-й подобен **Прехвальнии мученици**, и ины три,
глас 6-й подобен **Терпяще муки**, на **Слава, и ныне:** Богородичен.
Прокимен. На стиховне стихира во октаице и святых самогласен
глас 4-й **Иже на Макавеи**, на **Слава, и ныне:** Богородичен.
Тропарь **Мученици Твои Господи**. Тойже и на **Бог Господь**,
и на конец.

#### Утреня

На утрении по пении псалтырнем седален во октаице, и чтется мучение их
от словес Иосифа, емуже начало **Философное слово**.

И поется канона два: един во октаице, и святых глас 1-й **Песнь победную**,
егоже стихове поются по двоиц. И по 3-й песни седален святых.
А по 6-й кондак. Светилен **Небо звездами**.

На стиховне во октаице стихира, и святых самогласен,
глас 8-й **Святии Макавеи мучителеви глаголаху**,
на **Слава, и ныне:** Богородичен.

Имеют порознь отинуд.

#### Литургия

На литургии прокимен **Дивен Бог**, стих **В церквах**.
Апостол **Братие святии вси**. Аллилуиа **Возваша праведнии**.
Евангелие от Матфеа **Рече Господь своим учеником се аз посылаю вы акы овци**.
Конец **Тот спасется**. Киноник **Радуйтеся**.

---

<*примечание после 2-го августа*>

Подобает ведати, яко святым Макавеем похвала Богословця но не на ту
память тех чтется, но в неделю по памяти. Обаче и того блюсти подобает,
аще по памяти святых Макавеи реченных неделя преминует 6-е месяця, сиречь
праздник Преображения, тогда во 2-й месяця Богословця слово чтется.
Аще ли утро праздника Преображения по памяти нед соключится, тогда яве
реченное в неделю слово чтется.
