
## Месяця тогож в 29-й, Усекновение святаго Иоанна Предтечя 

#### Вечерня

Вечер, поется **Блажен муж**. А на **Господи воззвах** уставляют стихов 9 и поют стихиры 
три самогласны, глас 6-й по тришды: **Рожению почс**, **Пляса ученица**, **Не подобаше 
ти, о Ироде** и Богородичен: **Достойно есть яко в**. Аще ли в неделю ключит ся 
таковый праздник, глаголет ся первое Богородичен гласа.

Вход. Прокимен. Чтения три. 

На стиховне стихира, глас 1-й: **Что тя наречем пророче**; другий, глас 4-й: **Рожство 
безаконно**; и третий, глас 6-й: **Днесь пустынная прозяб** и Богородичен вторый 
6-го гласа, сиречь: **Придете вси языци**.
Аще ли есть день недельный или крестен, глаголют ся первое стихира во Октаице, рекше 
воскресен или крестен, по том: **Что тя наречем** и прочяя, и реченый Богородичен. 

Тропарь: **Память праведнаго**. Тож и на **Бог Господь**, и на конец утреняя.

#### Утреня

На утрении, по пении псалтирнем седален Предтечи и чтется слово Андрея Усекновению, 
емуже начало: **Скачет Иродия**. Поют степенны. Прокимен, глас 4-й: **Ту возвращю 
рог Давидови**, стих: **Помяни Господи Давида**. Таж **Всяко дыхание**. 
Евангелие от Матфея: **В оно время слышав Иоанн**, писано в понедельник 3-й недели.

И 50-й псалом. Поют же канона три: глас 8-й **Вооружена ф**, а 2-й: **Воду прошед**, 
третии же песнь 8 по 4-шды глаголют, трипесна бо есть. Уставляют же на тех трехпеснех 
по 12 стиха, а на прочих инех канони по 10. 
По 3-й же песни глаголет ся седален Предтечи, подобен **Премудрости**: **От неплодове 
восияв**. А по 6-й, кондак, глас 5-й: **Предтечя славное усе**.
Светилен: **Небо звездами**. 

На **Хвалите Господа** уставляют стихов 6 и поют стихиры 3 по двоиц, глас 8-й, подобен 
 **О преславное чюд**. На **Слава, и ныне:** Богородичен.

На стиховне другия 3 стихиры, глас 4-й: **Светлым ти светильник** и ина два подобна той. 
На **Слава:** самогласен, глас 8-й: **Предтече Спасов**, на **И ныне:** Богородичен. 
Аще ли будет крестен день или воскресен, якоже и на вечернии явлено есть: глаголют же 
едину крестну или воскресну, по сем **Светлым ти светильник** и другия подобны тои. На 
**Слава: Предтече Спасов**, на **И ныне:** Богородичен. 

Бывает же порознь отинудь.

#### Литургия

На Литургии, поют ся псалми уставнии и глаголют на Блаженных 3-ю песнь трипесная, по 
двоици стихи. На входе тропарь: **Память праведнаго** и кондак. Прокимен: **Возвеселит ся**, 
стих: **Услыши Боже**. Апостол от Деяний: **Во оны дни, якоже скончяваше Иоанн**. 
Аллилуиа: **Праведник**. Евангелие от Марка: **Во оно время слышав Ирод цесарь**. 
Кун: **В память вечную**.
