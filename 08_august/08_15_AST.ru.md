
## В 15-й, Успение Пресвятыя Владычця нашея Богородиця

#### Вечерня

В тож день, на вечернии Успения Пресвятыя Владычця нашея Богородиця, поют 
**Блажен муж**, а на **Господи воззвах** уставляют стихов 9 и поют стихиры 
три самогласны, глас 6-й по тришды: **На бесмертное Твое** и другую стихиру, 
глас 2-й: **Небес вышши сущи**, и другую тогоже гласа: **Непорочная Невесто**,
на **Слава, и ныне:** первую.

Вход. Прокимен. Чтения 3, яже чтут ся на Рожство Богородици.

На стиховне стихира, глас 3-й: **Придете вси коньци земля**, иже глаголет 
ся двоици; ин, глас 4-й, самогласен: **Егда изиде**, глаголет ся единою; 
на **Слава, и ныне:** глас 2-й, подобен: **Доме Ефрантов**: **Врата 
небесная**.

Тропарь, глас 1-й: *В рожство девство сохранила еси, в успение всего мира 
не остави Богородице, престави бо Ся к животу, Мати сущи Животу, и молитвами 
Твоими избавляющи от смерти душа наша*.

Тоже и на **Бог Господь**, и на конец утреняя.  

#### Утреня

На утрени, поется **Блажени непорочнии** с аллилугариями гласа, и поется 
катавасия, глас 8-й: **Блажим Тя вси роди**. И чтется слово Андрея в той день. 
И по чтении поются степенна, глас 4-й. Прокимен, глас 7-й: **Величи душе моя**, 
стих: **Яко призре на с**. Таже: **Всяко дыхание**, глас 4-й. 
Евангелие от Луки: **Во оно в вставши Мария**. И 50-й псалом.

Поета же ся канона два: глас 1-й, творение Козмы, другий глас 4-й, творение 
Иоанна, стиси же обою канону и ирмоси по двоици поют ся, и по кончянии 
коеяждо песни, ирмос 4-го гласа от обою сторону поет ся. По 3-й песни седален 
праздника. А по 6-й кондак, глас 2-й: **В молитвах**. Светилен: **Свят Господь**. 

На **Хвалите Господа** уставляют стихов 6 и поют стихиры 3 гласа 1-го по 
двоици, подобен **О преславное чюдо Источник Жизни** и подобны ему два, на 
**Слава, и ныне:** первую. 

На стиховне, стихира 3 подобен **Доме Ефрант**, глас 2-й, 
на **Слава, и ныне:** едину от тех.

Бывает же порознь отинудь.

#### Литургия

А на Божественеи Литургии, поют ся уставнии псалми, и поют на Блаженных 
от канона 4-го гласа 3-ю и 6-ю песнь, ирмос 3-й песни. Начинающю ся ирмосу 
Блаженн **Егда в страс разбоиник** на вход глаголет ся тропарь Богородици, 
таже кондак **В молитвах**. 

По сем **Святый Боже**. Прокимен, глас 8-й: **Величи душе м**, стих: 
**Яко призр**. Апостол к Филипис: **Братие се да мудрствуетс ся**. 
Аллилуиа, глас 8-й: **Воскресни Господи в покои**. Стих: **Клят Ся Господь 
Давиду и**. Евангелие от Луки: **Во оно в Вниде Иисус в весь**.

Кун: **Чяшю спасения**.
