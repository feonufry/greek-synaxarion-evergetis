
## В 9-й кончается праздник Преображения. Сотворяется и память святаго апостола Матфея

#### Вечерня

На вечерни уставляют стихов 9 и поют стихира, глас 4-й, празднику три по двоиц: 
**Прежде распятия Твоего** и прочяя, и другие три святаго апостола, глас 1-й, 
подобен: **Прехвальнии муч**. На **Слава, и ныне:** самогласен праздника, 
глас 2-й: **Иже на горе Фаворстей**.

Прокимен.

На стиховне стихира празднику одина, глас 5-й: **Придете взидем на гору**, 
яже и тришьда глаголется. Глаголют же ся и стиси праздника: **Твоя суть небеса**, 
и **Север и море**. На **Славу**: стихира самогласна святаго Матфея, глас 6-й: 
**Матьфеи апостоле лик исполнил если**, на **И ныне:** праздника того же гласа: 
**Преобразися Иисусе на горе Фаворьстей**. 

Тропарь: **Преобрази ся**.

#### Утреня

На утрении поют **Бог Господь**, глас 7-й и поется первое **Преобрази ся на горе**, 
таже **Апостоле святый** и Богородицин. По пении псалтирнем седален праздника, 
и чтется от сказания из Евангелия от Матфея, Златоустця слово 57-е.

Поета же ся канона два празднику глас 8-й **Море огустевая** и апостолу тогоже 
гласа, стиси же обою канону по двоицю. По 3-й песни седален апостолу, а по шестей 
песни кондак празднику. Светилен **Свят Господь** и **Небо звездами**.

На **Хвалите Господа** поются стихира 3 праздника самогласны по единою, глас 1-й: 
**Древле с Мосеом** и ине две. На **Слава, и ныне:** первую стихиру. 
На стиховне стихира праздника, глас 8-й **Мрака законнаго** и тому подобны. 
На **Слава, и ныне:** первую.

Тропарь праздника. 

Имеют порознь отинуд.

#### Литургия

На Литургии прокимен **Во всю землю**, стих: **Небеса испов**. 
Апостол **Во оно время возвратиша ся апостоли**, писан в понедельник Пасхы. 
Аллилуиа: **Исповедят небеса**. 
Евангелие от Луки: **Во оно время призва Иисус 12 ученика Своя**, 
конец: **И целяху**, писан в среду 16 недели.
Кун: **Во всю землю**.
