
## Месяця тогож в 13-й: Предпразднство Воздвижения Честнаго Креста, и память святаго священомученика Корнилия

#### Вечерня

*Вечер*, по пении псалтыра на **Господи воззвах** уставляют стихов 6 и поются стихира 3 Кресту, 
глас 5-й, подобен **Радуи ся**, и другия 3 святому, глас 4-й. 

Прокимен дневныи. 

На стиховне стихира во Октаице и предпразднству, глас 6-й, самогласен: **Кресте Христов**. 

Тропарь не поется, но диакону рекшю **Премудрость**, бывает отпущение. 

#### Утреня

На *утрении* по псалмех, аще монастырь студиискыи имать обычяи **Аллелую** пети и Троична, 
но мы чяемаго ради праздника высоты, **Бог Господь** уставляем пети. 

Тропарь, глас 1-й: *Креста Твоего древу покланяем ся, Человеколюбче, яко на томь пригвозди ся 
Живот всех, раи отверзл еси, Спасе, верою пришедшю к Тебе разбоинику, и пищи сподоби ся, 
исповедая Тя: помяни мя, Господи, и приими яко и оного и ны, вопиюща: согрешихом вси, 
милосердием Своим не презри нас*. И поет ся тришды, без Богородична. 

Се же и подобнеишая ради вины уставлено бысть: понеже всегда иногда егда праздник бывает, 
празднство имея чясом и кланянию, на вечернии дневныи прокимен поет ся, а на утрении 
**Бог Господь** с тропарем праздника. Егда ли не будет праздник, и на вечернии, и на утрении 
**Аллелуя** поет ся. На вечрнии седе дневныи поет ся прокимен, праведне будет, соборным 
правилем уставляя, и на утрени **Бог Господь** пети с тропарем праздника.   

Поета же ся канона два по пении псалтрнем: предпраздника, глас 4-й: **Три стояща креста**, 
**Радуи ся небо**, и поют ся по двоиц стиси его, а святому по единою, глас 5-й. 
Седален по пении псаотрнем во Октаице, а по 3-й песни и по 6-й празднику. 
Светилен: **Свят Господь**. 

По **Хвалите Господа** на стиховне стихире во Октаице две и мученичен, и празднику 
самогласен, глас 5-й: **Придете вси людие**. 

Тропарь не бывает, но по ектении рекшю диакону **Премудрость**, бывает отпущение. 

#### Литургия

На *Литургии*, прокимен: **Велии Господь наш**, стих: **Хвалите Господа**. 
Апостол к Галатом: **Братие, Христос ны мертвы суща прегрешении** <*зач. 255 - Кол.2-е?*>. 
Аллелуя: **На Тя, Господи, уповах**. 
Евангелие от Иоанна: **Рече Господь: любяи душю свою** <*Ин,12:25*>, конец: **да сынове света будете**. 
Кун: **Хвалите Господа**. 

Имеют празднство чясом, и кланянию, и ручных дел.

---

**Суббота пред Воздвижением**. Апостол: **Братие, премудорость глаголем** <*зач. 126*>, ищи 
субботу 13-ю. Евангелие от Матфея: **Рече Господь: любяи отця или матерь** <*зач. 39*>, ищи 
субботу 7-ю.

**Неделя пред Воздвижением**. Апостол к Галатом: **Братие, видите колицеми книгами**  <*зач. 215*>, 
недели 22-й. Евангелие от Иоанна: **Рече Господь: никтоже взиде на**  <*зач. 9*>.
