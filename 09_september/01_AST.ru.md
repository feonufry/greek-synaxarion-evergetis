
# МЕСЯЦЯ СЕПТЯБРЯ

## В 1-й начяток индикта и память преподобнаго отця нашего Сумеона Столпника

#### Вечерня

На вечернии поют **Блажен муж**. А на **Господи воззвах** уставляют стихов 6 
и поют стихира 3 индикта, глас 1-й, подобен **Небесным чином** и святаго 
самогласны, глас 5-й: **Преподобне отче добру обрете лествицу** и иже по ней. 

Вход на **Свете тихий**. Таж прокимен дневный. По нем же рекшю диакону **Премудрость**, 
чтут ся чтения 3. Первое, от пророчества Исаина: **Дух Господень на мне**. 
Чтение 2-е, от Леугита: **Глагола Господь сыном Израилевом**. 
Чтение 3-е, от Приточ: **Праведник аще постигнет**. 

На стиховне, стихира во Октаице две: едина дневная и мученичен, а на другий стих, 
стихира индикта самогласна, глас 1-й: **Христе Боже наш**. 

Тропарь, глас 2-й: *Всеи твари содетелю, времена и лета Своею властию положив, 
благослови венец лета благости Твоея, Господи, сохраняя в мире Богородиця ради люди 
Своя, по велицей Твоей милости*. 
Тоже и на **Бог Господь** тришды без Богородична, и на конец утрени. 

#### Утреня

На утрении поется кафизма едина, и поется седален индикта, и чтется житие преподобнаго 
отця нашего Сумеона. 

И по чтении поета ся канона два: индикта, глас 1-й: **Поим вси люди**, 
и святаго, глас 4-й. 
По 3-й же песни, седален индикта и чтется от того же слова. 
По 6-й песни, кондак святаго: **Вышних ища**. 
Светилен: **Свят Господь**. 

По **Хвалите Господа** на стиховне, стихира во Октаице, и святаго, глас 2-й самогласен: 
**От корене благаго**.

Имеют порознь чясом и делу до половины дне.

#### Литургия

На Божественеи же Литургии, поют на Блаженных от канона индикта: песнь 3-ю и 6-ю. 
На входе же глаголют тропарь индикта и кондак святого. 
Прокимен: **Велии Господь наш**. Стих: **Хвалите Господа**. Стих: **Зиждяи Иерусалма Господь**. 
Апостол к Тимофею: **Чядо Тимофее: молю преже всех**. 
Аллелуя, глас 4-й: **Тебе подобает песнь Боже**. Стих: **Исполнихом ся**. 
Евангелие от Луки: **Во он время вниде Иисус в Назареф идеже бе воспитан**. 
Кун, глас 1-й: **Благослови венец лета**.

---

И се убо есть устав студиискаго манастыря, понеже в тож день память творим святых мученик 
Ермогена, Еуода и Каллисты, положены же быша тех мощи в манастыри Студит, подобает и тех 
праздновати память и пети стихира и седален тех, глас 4-й, под **Званыи свыше**, 3 стихиры. 
Канон, глас 8-й: **Вооружена фар** и имже в святаго каноне в 4 глас егоже божественныи 
Андрей изложи, и реченых святых тропарь имуть, подобает и си пет с прочими.
