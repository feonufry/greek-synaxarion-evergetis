
## (16-й день): Память святыя мучениця Еуфимия, и преподобнаго отця нашего Евиота Студиискаго

#### Вечерня

*В тож день вечер*, по пен псалтрнем на **Господи воззвах** поют ся стихира святей, глас 5-й, 
подобен **Радуи ся**, и другия 3 святому, глас 8-й: **О преславн**.
 
На стиховне стихира во Октаице и святыя самогласен, глас 6-й: **Одесную Спаса** и Богородичен.

Тропарь, глас 4-й: *Жениха своего возлюбльши, свещю свою светле уготовивши, добродетельми 
восиявши, прехвальная; тем вошьла еси с Ним на брак, венець страдания от Того приимши; 
но от бед избави нас, чтущих верою Еуфимие память твою*. 
Тоже и на **Бог Господь** и на конец утреняя. 

#### Утреня

*На утрении*, по пении первыя кафизмы седален во Октаице, а по друзей кафизме, 
седален святыя, глас 4-й, подобен **Вознесыи ся**. 

И поют ся каноны 3: во Октаице, и святыя, глас 8-й: **Поим Господеви**, и святаго, глас 8-й. 
Поют же ся стиси канона святыя по двоици. И чтет ся житие ея. 
Светилен **Небо звездами**.

На стиховне по **Хвалите Господа**, стихиры во Октаице и святыя, глас 3-й, самогласен: 
**Истинную чяшю**.

Бывает же празднство всему, разве ручных дел.
 
#### Литургия

На *Литургии*, прокимен: **Дивен Бог**, стих: **В церквах**. Апостол 16-й недели. 
Алелуя, глас 8-й: **Милость и суд**. Евангелие от Луки: **Во оно время моляше некто 
от фарисеи** <*зач. 33*>.
Кун **Радуите**.
