
## Месяця тогож в 23-й день: Зачятие святаго Иоанна Предтчя

#### Вечерня

*Вечер*, поют **Блажен муж**, а на **Господи воззвах** уставляют стихов 6 и поют стихира 3, 
глас 6-й, подобен **Все упование**, и ина 3, глас 4-й, подобен **Званыи свыше**.
 
Вход. Прокимен дневный. 
 
На стихира во Октаице и святаго, самогласен: **От бесплодьною днесь бок**,
на **Слава, и ныне:** Богородичен.

Тропарь, глас 4-й: *Преже неражяющия неплоды возвесели ся, се бо зачяла еси солнечьныи 
светильник мудре, просветити хотяща всю вьселеную, неведением недугующа, ликуи Захарие, 
вопия дерзновением: пророк Вышьняго есть, хотяи родити ся*. 
Тоже и на **Бог Господь**, и на конец утрении. 

#### Утреня

*На утрении*, по пении обою кафизму, седален во Октаице, и чтение слова от написаных 
на праздник Рожьства. 

Поета же ся канона два: во Октаице, и святаго, глас 6-й: **Яко по суху**, егоже 
стиси поют ся по двоици. По 3-й песни, седален Предтци, глас 6-й, подобен **Англьскыя силы**: 
**От бесплодною бок**. По 6-й песни, кондак, глас 1-й, подобен **Лик ангелск**: **Ликует светло**. 
Светилен **Небо звездами**.

На **Хвалите Господа**, стихира 3, глас 1-й, подобен **О преславьное чюдо**, по единою.
На **Слава, и ныне:** Богородичен. 

На стиховне, стихиры во Октаице и Предтечи, глас 6-й, подобен **Третии день**.

#### Литургия

На *Божественеи Литургии*, поют уставлении псалми, и поют на Блажнных от канона Предтечи 
3-ю и 6-ю песни. Прокимен: **Возвеселить ся**, стих: **Услыши Боже**, стих 2-й: **Приступит 
человек**. Апостол к Евреом: **Братие, Аврам два сына име** <*Гал., зач. 210 от полу*>. 
Алелуя: **Праведник**, стих: **Насажении**. 
Евангелие от Луки: **Во оно время бысть во дни Ирода цесаря**, конец: **В человцех**. <*зач. 2*>.
Кун **В память**.

Бывает порознь от всего.
