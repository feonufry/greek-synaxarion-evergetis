
## Месяця тогож в 14-й: Божественое и Честное Воздвижение Честнаго и Животворящаго Креста Господня

#### Вечерня

*Вечер*, по пении **Блажен муж** на **Господи воззвах** уставляют стихов 6 и поются стихиры 3, 
глас 6-й, подобен **Все упование** и другия 3, глас 8-й, подобен **О преславное чюдо**, 
на **Слава, и ныне:** Богородичен. 

Вход. **Свете тихии**. Прокимен дневныи. Чтения три. Первое, от Исхода: **Поят Моиси** <*Исх.15:22*>. 
Чтение 2-е, от пророчтва Иеремиина: **Сыну, не пренемагаи** <*Притч.3:11*>. Чтение 3-е, 
от пророчества Исаина: **Тако глаголет Господь: и отверста будут** <*Ис.60:11*>. 

На стиховне поета ся стихире две самогласны, первая двоиц, а вторая единою: **Егоже древле 
Моиси**, **Глас пророка Твоего Мосея Боже**. Поет же ся на первеи стихире стих: **Возносите 
Господа Бога нашего и кл** до **Свят есть**. А на друзеи: **Вознеси ся на небеса Боже**. 
На **Слава, и ныне:** глас 6-й: **Четвероконечныи мир**.

Тропарь, глас 2-й: *Живящии Крест Твоея благости, егоже дарова нам недостоиным, Господи, 
Тебе приносим в молитву: спасаи князя и люди, молящая Тя, Богородиця ради, Едине Человеколюбче*. 
Тоже и на **Бог Господь**. 

#### Утреня

На *утрении* поют две кафизмы. Седальны во Октаице по двоиця. 

От того бо дне начинают пети по две кафизмы на заутрени до сырныя неделя, и седальны 
во Октаице со стихы поют ся, також и степенна поют ся по четыришды. Стих поют же ся сице: 
поет ся стих на обою страну бе-стиха, по сем **Алелуя** от обоих со стихом и со *Алелуею* 
по двоиц, якож кыиждо стих шестишьды пети разве Троична, а Троична пятишьды, двошьды убо стих, 
двошьды же *Алелую*, со **Славою, и ныне**. И излише тогож тако поют ся степенна от Воздвижения 
до пятыя недели поста токмо. Також и седальны во Октаице со стихы, бывают же и чтения 4, а от 
Недели цветныя до Воздвижения по двоици стихове степеннии поют ся и седальны бе-стихов, 
а чтения три бывают.   

Поют же ся в то день Воздвижения по первой кафизме седален во Октаице, глас 6-й: **Днесь 
пророческое сбыс ся слово**, таж стих и по нем ина седален тогож гласа: **Крест Твои 
Господи освяти ся**. На **Слава, и ныне:** Богородичен воскрес: **Богородице Дево, моли 
Сына** и чтет ся слово Андре на праздник, емуже начало: **Креста торжество проважаем**. 

По вторей же кафизме, поет ся седален во Октаице, глас 6-й: **Едино водружи ся Древо**, 
таж стих, по немже другие седален в тоже глас: **Рукама пречистыми украсив**. 
**Слава, и ныне:** Богородичен. Таже чтение от тогоже слова. 

Посем степенна, глас 4-й, аще не будет неделя. Таже прокимен тогоже гласа: **Видеша 
вси конци земли**. Стих: **Воспойте Господеви песнь**. Таже **Всяко дыхание** в тоже глас. 
Евангелие от Иоанна: **Рече Господь: Отче, прослави имя Твое** <*зач. 42 от полу*>. 
Таже **Воскресение Христово видевше** и 50-й псалом.     

На канон же уставляют стихов 12 и поют ся ирмоси по двоици, а стизове по четыришьды, 
и на конец коеяжды песни поют ся пакы ирмоси. Поет же ся по 3-й песни седален во 
Октаице, глас 2-й: **Спасение содея посред**, **Слава, и ныне:** Богородичен. Таже 
чтет от тогоже слова. По 6-й же песни, кондак, глас 4-й: **Вознесыи ся на Крест**. 
Таж чтение. Светилен: **Свят Господь**. 

На **Хвалите Господа** стихира не поют ся.
 
Но на стиховне стихире поют ся во Октаице крестна, глас 8-й: **Вознесе ся на Крест**, 
**Иже во Едеме раи древле**, **Моисеова палиц**. На **Слава, и ныне: Егда насажение 
Креста Твоего**. И поют на таковых стихирах яже не вечернии на стиховне реченая стиха. 

По **Святыи же Боже** абие починают пети: **Крестови Твоему покланя**, предлагает же ся 
убо Честныи Крест пред олтарем, и покланяют ся ему. Внегда же Честному Кресту покланяют ся 
и целуют, поют стихира самогласна, глас 2-й: **Придете вернии, Животворящюму Древу**, и 
ины до скончяния целования. И на конци коеяждо стихиры поют: **Крестови Твоему**, 3-жды. 
По скончянии же целования, ектения от диакона бывши больми, рекут: **Господи помилуи**, 100 
и абие отпустит. 

*Подобает ведети*, яко аще постигнет быти Воздвижение Честнаго Креста в неделю, ничесоже 
воскреснаго не поют, но вся служба Честнаго Креста бывает. 

#### Литургия

На *Божественеи же Литургии*, поют ся уставлении псалми, и поют на Блаженных третию и 
шестую песни, не поему **Помяни нас Христе**, но в того место ирмос. По входе же 
**Слава, и ныне:** кондак: **Вознесыи ся на Крест**. 

В **Святыи Боже** место: **Кресту Твоему**. Прокимен, глас 7-й: **Возносите Господа Бога 
нашего**, стих: **Господь воцсри ся**, стих: **Господь в Сионе велик**. 
Апостол к Коренфяном: **Братие, слово Крестное** <*зач. 125*>. 
Алелуя, глас 1-й: **Помяни сонм Твои**, стих: **Бог же Цсарь наш**. 
Евангелие от Иоанна: **В оно время совет сотвориша** <*зач. 60*>. 
Кун: **Знамена ся на нас**.

Имеют же празднство от всего.
