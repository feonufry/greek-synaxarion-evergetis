
## Месяця тогож в 8-й: Рожство Пресвятыя Владычиц нашея Богородиця

#### Вечерня

Вечер, по пении **Блажен муж**, на **Господи воззвах** уставляют стихов 6 и поют ся 
стихира самогласна по двоиц, глас 6-й: **Днесь иже на разумных престолех**, 
**Сей день Господень, веселите ся людие**, **Аще и Бодием велением**. 
На **Слава, и ныне:** первую. 

По сем вход на **Свете тихий**. Прокимен дневный. Чтения три. Чтение первое, от Бытия: 
**Изиде Ияков**. Чтение 2-е, от пророчества Иезекил: **Будет от осмаго дне**. 
Чтение 3-е, от Приточ: **Премудрость созда**.

на стиховне, самогласны, глас 4-й: **Всемирная радость**, и ина: **Неплоды и бещадна Анна**, 
ина, глас 6-й: **Днесь неплодная врата**. На **Слава, и ныне,** глас 2-й, подобен **Доме Ефрантов**.  

Тропарь, глас 1-й: *Рожьство Твое Богородице, радость возвести всеи вселенеи, ис Тебе бо восия 
Солнце праведное, Христос Бог нашь, и ращдрушь клятву, даст благосвление, и разорь смерть, 
подасть нам жизнь вечную.*.
Тоже и на **Бог Господь** тришды, и на конец утрен.

#### Утреня

На утрен, поета ся 2 кафисмы. Преданыи убо устав от 14-го дне сего месяца подобает пети по две 
кафисмы, но убо и в Рожственыи день Владычця нагея Богородиця, честнаго ради Ея, и ранья ради утреняя, 
уставлено бысть петь две кафисмы. Поета же ся по пении двою кафисму седальны праздника. Чтет же ся 
слово Андрея, егоже начало: **Начало убо нам праздником**.

По чтении же степенна, глас 4-й, аще ли в неделю праздник настанет, степена не поют ся того гласа. 
Прокимен: **Помяну имя Твое**, стих: **Слыши Дщи**. Евангелие от Луки: **Воставши Мария**. 
По нем прокимен: **В нощех воздежите**, еже выну по утреним Евангелием поет ся `[и в неделе, и 
в Господския праздники и прочих поет ся]`. И по сем 50-й псалом.

И по сем поета ся канона два: един, глас 2-й, творение Иоанна, поют же ся ирмоси с 1-й песни, и 3-й, и 4-й, 
и 6-й по единою, а стихове по двашды; 5-е же песн, и 7-е, и 8-е, и 9-е ирмоси и стихове по двоиц. 
А другии канон, глас 8-й, творение Андрея, поют ся стиси его и ирмоси по единою, уставляют же стихов по 12. 
По 3-й песни, седален праздника. А по 6-й кондак, глас 4-й: **Иоаким и Анна**.  
Светилен: **Свят Господь**.

На **Хвалите Господа** стихира 3, глас 1-й: **О преславное чюдо**, поют ся по двоици. На **Слава, и ныне:** первую. 
На стиховне, стихира, глас 2-й, подобен **Доме Ефрантов**. на **Слава, и ныне:** едину от тех. 

Бывает же празднство всем.

#### Литургия

На Божественеи Литургии, поют уставленыя псалмы, и поют на Блаженых от канона 2-го гласа 3-ю и 5-ю песнь, 
и с ирмос. На входе же поет ся тропарь праздника, и **Слава, и ныне:** кондак. И **Святый Боже**. 
Прокимен: **Величит душа моя**. Стих: **Яко призре на смирение**. Стих 2-й: **Яко сотвори Мне**.  
Апостол к Филип: **Братие, се да смышляет ся в вас**. 
Аллелуя, глас 8-й: **Слыши Дщи**. 
Евангелие от Луки: **Во оно время вниде Иисус в весь**. 
Кун: **Чяшю спасения**. 

---

*Подобвет ведати*, яко или то праздник, или ин Пресвятыя Богородиця ключит ся в неделю, и поет ся 
все празднику с недельным. Преди же подобает пет недельную службу. Тоже и на Божественеи Литургии 
бывает: на входе первое недельныи тропарь поет ся, по сем рекше **Слава:** таж празднику тропарь, 
**И ныне:** кондак празднику. Прокимен же и Аллелуя праздника поет ся. Недельный же Апостол преже 
праздничнаго чтет ся, також и Евангелие.

---

Павечерницю же аще праздник Богородици в неделю будет, поют в навечерие пятка от **С нами Бог** 
и прочее. Аще ли в ин день праздник будет, кроме Успения, от **Живыи в помощ** и прочая. На Успение же 
от **С нами Бог** и прочая поют. 

---

*И се подобает ведети*, яко по вся субботы во все лето на вечернях тропарь воскресен не поет ся, 
токмо **Богородице Дево радуися** и прочяя, яже в сноксари писана суть. Аще ли убо праздник 
приключит ся или Святыя Богородиця, или Предтечя, или иного святаго нарочита, егоже по обычяю 
имам праздновати, и поет ся тропарь празднику и оставляет ся **Богородице Дево радуи ся**.
