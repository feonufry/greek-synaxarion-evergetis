
## Месяця тогож в 7-й

#### Вечерня

По пении псалтря, на **Господи воззвах** поют с стихира предпразднства Святыя Богородиця 3, 
глас 1-й, подобен **Небесным чином**, по единою. И святаго Созонта 3, глас 4-й. 

По прокимне на стиховне, стихира во Октаице: две дневнеи и мученичен, на **Слава, и ныне:** 
самогласен, глас 4-й, праздника: **Всечестное Твое Рождество**. 

Тропарь, глас 1-й, подобен **Камени знаменану**: *Рожьши ся паче надежя от неплодных чресл, 
из девическою боку родила еси паче естества, красен бо плод явльши ся, прозябе всему миру 
жизнь, сего ради силы небесныя вопияху Ти, Богородице: слава предшествию Твоему, Чистая; 
слава рожьству Твоему; слава девству Твоему, Мати безневестная.*.
Тоже и на **Бог Господь**, и на конец утрен, поет ся без Богородиц.

#### Утреня

На утрен, по пении псалтрнем, глаголет ся седален во Октаице и чтется от словес на праздник: Андрея 
слово.

Поют же канона два: един предпразднства, глас 4-й: **Отверз уста моя**, егоже стхове поют ся 
по двоиц, а другии святаго, тогож гласа. Седален по 3-й песни и по 6-й, праздника и святаго. 
Светилен: **Свят Господь**.

На стиховне по **Хвалите Господа**, стихира во Октаице и Святое Богородици, глас 4-й: 
**Ангеловым проречением**. 

Упражняют же ся от часов и от кланяния и от ручных дел.

#### Литургия

На Литургии, прокимен: **Величит душа моя**. Стих: **Яко призре**. 
Апостол: **Братие, имяше первая скинии**. 
Аллелуя: **Слыши Дщи**. 
Евангелие от Луки: **Во оно время воставши Мариам**. 
Кун: **Чяшю**. 
