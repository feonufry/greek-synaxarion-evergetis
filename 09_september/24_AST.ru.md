
## (Месяця тогож в 24-й день): Память святыя первомученицы и апостолы Феоклы

#### Вечерня

В тож день *вечер*, память святыя первомученицы и апостолы Феоклы. 
На **Господи воззвах** уставляют стихов 6 и поют стихира 4, глас 8-й, подобен 
**Господи аще и на судище**, две убо по двоици, а друзеи две по единою. 
На **Слава, и ныне:** Богородичен.
 
Прокимен. 
 
На стиховне, стихира во Октаице и святыя, самогласен, глас 4-й: **Богатьство оставивш**,
и Богородичен.

Тропарь, глас 4-й: *Агниця Твоя, Иисусе, вопиеть Ти велием гласом: Тебе люблю Боже мои, и 
Тебе ищющи ныне стражю, и сопропьну ся и спогребу ся хрещениемь Твоимь, и муку прииму по Тебе, 
и цсрствую с Тобою, и умьру за Тя, да присно живу о Тебе, но яко жертву непорочьну приими 
с любовию пожершю Ти ся. Тоя молитвами, яко милостив, спаси душа наша*. 
Тоже и на **Бог Господь**, и на конец утрении. 

#### Утреня

Наутрия, рекше в 24-й, *на утрении*, по пении псалтря, на куюждо кафизму, седален во Октаице. 
И чтеть ся мучение святыя. 

Посем поета ся канона два во Октаице, и святыя, глас 8-й: **Поим Господеви**, егоже стиси поют ся 
по двоици. По 3-й песни, седален святыя, а по 6-й песни, кондак, глас 8-й. 
Светилен **Небо звездами**.

На стиховне по **Хвалите Господа**, стихира во Октаице и святыя самогласен, глас 8-й: 
**Львова стремления**.

Имеют же порознь чясом и кланянию и ручным делом до полудне.

#### Литургия

На *Литургии*, прокимен: **Дивен Бог**, стих: **В церквах**. 
Апостол: **Чядо Томофее воследоваи ми уч** <*зач. 296*>, недели 33-й. 
Алелуя: **Терпя потерпех**. 
Евангелие от Матфея: **Рече Господь приточю сию: уподоби ся цесарствие небесное 10 дев** <*зач. 104*>.
Кун **Радуите ся**.

---

**Суббота по Воздвижении**, апостол: **Брат, видите звание ваше** <*зач. 125-C*>. 
Евангелие от Иоанна, ищи во вторник вторыя недели по Пасце.

**Неделя по Воздвижении**, апостол: **Брат, ведуще яко не оправьдить ся** <зач. 203*>, неделя 21-я. 
Евангелие от Марка, неделя 3-я поста.
