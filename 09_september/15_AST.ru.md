
## (15-й день)

#### Вечерня

*В тож день вечер*, пения псалтыря несть за труд, ни на утрении, но на **Господи воззвах** 
уставляют стихов 6 и поют стихира Кресту три, глас 5-й, подобен **Радуи ся**, яже и преже 
праздника поют ся, и святаго великаго мученика Никиты и ина три, глас 4-й, подобен 
**Даст знамение**, и Богородичен. 

Прокимен дневныи.  

На стиховне стихира во Октаице и самогласен, глас 1-й.

Тропарь, глас 1-й: *Спаси, Господи, люди Своя, и благослови достояние Свое, победу князю на супостаты 
дая, и Своя сохраняи Крестом люди*. 
Тоже и на **Бог Господь** и на конец утреня. 

#### Утреня

Наутрия, рекше в 15-й *на утрении* по **Бог Господь** абие поета ся канона два 
праздника, творение Космы, глас 8-й: **Креста начертав Мосеи**, и  Андреа творение, 
глас 1-й: **Столпом огненым**, и святаго Никиты, глас 4-й. 
По 3-й песни седален святаго и чтет мучение его. По 6-й песни, кондак Кресту. 
Светилен **Свят Господь**.

По **Хвалите Господа** на стиховне стихира во Октаице и самогласен празднику.
 
#### Литургия

На *Божественеи Литургии*, служба, яже и вчера. 

Имеют же празднство не точию чясом, но и ручных дел. 

---

*Подобает ведети*, яко попразднствия Честнаго Креста не бывает, токмо прежепраздньство. От десятаго же 
дне тогоже месяця полагаеть ся во святей велицей Церкви Честныи Крест, и целуют и вси верьнии, поемом 
всем Честнаго Креста до четвертаго на десяте, а отуду вбие в полате полагает ся, и того ради праздник 
престает, а еже в 15-й точию праздничьное поют, смотрения ради бысть, бывшаго ради труда в праздник, 
должьнаго в то день малаго некоего братии покоя, имьже пения псалтрьнаго несть, изволися пети реченая 
Кресту канона с канонем святого точию.  
