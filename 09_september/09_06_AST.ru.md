
## Месяця тогож в 6-й: память бывшаго чюдесе великым архистратигом Михаилом в Хонех

#### Вечерня

На вечернии, поют **Блажен муж**. На **Господи воззвах** уставляют стихов 6 
и поют ся стихира 3 бесплотнуму, глас 8-й, подобен **Славную и чистую** по единою, 
и ина 3 стихиры святаго мученика Кюрила, глас 8-й, в той бо день и того память сотваряется. 
**Слава, и ныне:** Богородичен.

По прокимне на стиховне, стихире две во Октаице: дневную же и мученичную, и ино самогласен, 
глас 6-й: **Срадуите ся нам**, на **Слава, и ныне:** Богородичен. 

Тропарь, глас 4-й: *Небесных вои воеводо, молим ти ся и ныне недостоинии, да твоими молитвами 
покрыеши ны кровом крилу твоею, бесплотныя ти славы сохраняеми, припадающе прилежно вопием: 
от бед избави нас, яко чиноначальник вышним силам*.
Тож и на **Бог Господь**, и ны конец ут.

#### Утреня

На утрен, по пении псалтрнем, поют ся седальны во Октаице и чтется слово о бывшим чюде от архистратига, 
емуже начяло: **И еже о инех**.

И поета же ся канона два: архистратигу, глас 4-й: **Наставльшаго** и святаго, глас 8-й. Уставляют 
же стихов 10. И по 3-й песни поет ся седален архистратига, и чтется от реченаго слова. 
А по 6-й песни, кондак, глас 2-й: **Архистратиже**. 
Светилен: **Свят Господь**.

На стиховне по **Хвалите**, стихира во Октаице и архистратига, глас 5-й, самогласен: 
**Идеже осеняет благодать**, **И ныне:** Богородичен. 

Празднуют же от чясов и от кланяния и от ручных дел весь день.

#### Литургия

На Литургии, прокимен: **Творяи ангелы**. Стих: **Благослови душе моя**. 
Апостол к Евреом: **Братие, аще ли ангелы глаголано бысть слово**. 
Аллелуя, глас 2-й: **Хвалите Господа вси ангели Его**. 
Евангелие от Луки: **Рече Господь: слушаяи вас Мене слушает**. 
Кун: **Творяи**. 
