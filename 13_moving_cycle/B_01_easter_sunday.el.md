Εἶτα ἀρχὴ πρὸς ὥραν ηʹ. ἣ καὶ πρός, σημαίνει τὸ μέγα, καὶ ἐξελθόντων πάντων τῶν ἀδελφῶν ἐν τῷ νάρθηκι, κλείονται αἱ τοῦ ναοῦ πύλαι· ισταμένων δὲ πάντων καὶ προσευχομένων ἡσυχῇ, διανέμει αὐτοῖς ὁ ἐκκλησιάρχης τοὺς κηρούς, ἀπὸ τοῦ προεστῶτος μέχρι τοῦ ἐσχάτου, ὁ δέ ἱερεὺς ἀλλάξας ἅπασαν τὴν στολὴν αὐτοῦ, ἤγουν σὺν στιχαρίῳ ἅμα τῷ διακόνῳ, θυμιᾷ ἔσωθεν τὸ ἅγιον θυσιαστήριον, καὶ ἔξωθεν τὴν ἐκκλησίαν γύροθεν πᾶσαν, προπορευομένου τοῦ διακόνου καὶ λαμπάδα κατέχοντος ἐπὶ χεῖρας, εἰθ' οὕτως ἔξεσι διὰ τοῦ βορείου μέρους, δι' οὔ καὶ αἰ εἴσοδοι γίνονται, καὶ ἀπερχόμενος πρῶτον, θυμιᾷ τὸν προεστῶτα καὶ ἅπαν τὸ δεξιὸν μέρος, εἶτα τὸ ἀριστερὸν μέρος. Ὅταν δὲ ἐξέλθῃ ὁ ἰερεύς, εὐθὺς ἅπτουσι πάντες τοὺς κηροὺς αὐτῶν, ὁμοίως καὶ ἔσωθεν οἱ παρεκκλησιάρχαι πασῶν τῶν εἰκόνων ἅπτουσι τὰ κηρία. Τελειώσας τοίνυν ὁ ἱερεὺς θυμιῶν τὸν λαόν, ἵσταται ἔμπροσθεν τῶν βασιλικῶν πυλῶν, καὶ σφραγίσας ἐκ γʹ. μετὰ τοῦ θυμιατοῦ, λέγει εἰς ἐπήκοον· Δόξα τῇ ἁγίᾳ καὶ ὁμοουσίῳ καὶ ζωοποιῷ Τριάδι. Καὶ τοῦ λαοῦ τὸ ̓Αμὴν ἀποκρινομένου, ἀπάρχεται τὸ τροπάριον ὁ ἱερεὺς μετὰ ἤχου πλ. αʹ. Χριστὸς ἀνέστη ἐκ νεκρῶν. Τούτου δὲ λεγομένου, πάντες πίπτουσι χαμαί, δοξάζοντες τὸν ἀναστάντα Χριστόν, εἶτα ἀντιψάλλουσιν αὐτῷ (αὐτό;) οἱ ἀδελφοὶ, ἐκ τῆς γονυκλησίας ἀνιστάμενοι, ἔπειτα λέγει στίχον ὁ ἱερεὺς εἰς ἐπήκοον πάντων· ̓Εξομολογεῖσθε τῷ Κυρίῷ, ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ. Καὶ τοῖς ἐν τοῖς μνήμασι. Καὶ ὁ λαός· Χριστός ἀνέστη ἐκ νεκρῶν. Εἶτα πάλιν λέγει στίχον βʹ. ὁ ἱερεύς· Εἰπάτωσαν δὴ πάντες οἱ φοβούμενοι τὸν Κύριον, ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ. Καὶ τοῖς ἐν τοῖς μνήμασι. Καὶ ὁ λαός· Χριστός ἀνέστη ἐκ νεκρῶν. Εἶτα πάλιν ὁ ἱερεὺς στίχον γʹ. ̓Ανοίξατέ μοι πύλας δικαιοσύνης, (καὶ) εἰσελθὼν ἐν αὐταῖς, ̓Εξομολογήσομαι τῷ Κυρίῳ. Καὶ τοῖς ἐν τοῖς μνήμασι. Καὶ ἐυθὺς ἀνοίγουσιν ἔσω οἱ παρεκκλησιάρχαι ἢ αὐτὸς ὁ ἐκκλησιάρχης, ὁ δὲ λαὸς ψάλλει τὸ Χριστὸς ἀνέστη. Εἰσέρχεται δὲ ὁ ἱερεύς, προπορευομένου τοῦ διακόνου μετὰ τῆς λαμπάδος, καὶ ἵσταται ἔμπροσθεν τῶν βασικικῶν πυλῶν, καὶ μικρόν τι πρός, οἱ δὲ ἀδελφοι εἰσελθόντες ἵστανται εἰς τὴν πύλην στοιχιδόν, οἱ δεξιοὶ δεξιά, καὶ οἱ ἀριστεροὶ ἀριστερά, ὁ δὲ γε προεστὼς εἰς τὸν τόπον αὐτοῦ. Καὶ πάλιν λέγει στίχον ὁ ἱερεὺς· Αὕτη ἡ ἡμέρα, ἣν ἐποίησεν ὁ Κύριος ἀγαλλιασώμεθα καὶ εὐφρανθῶμεν ἐν αὐτῇ. Καὶ τοῖς ἐν τοῖς μνήμασι. Καὶ ὁ λαός· Χριστός ἀνέστη ἐκ νεκρῶν. Εἶτα ἀνέρχεται ὁ ἱερεὺς μετὰ τοῦ διακόνου καὶ ἵστανται ἔμπροσθεν τῶν ἁγίων θυρῶν, καὶ λέγει πάλιν στίχον εʹ. Συστήσασθε ἑορτὴν ἐν τοῖς πυκάζουσιν, ἕως τῶν κεράτων τοῦ θυσιαστηρίου. Θεός μου εἷ σύ, καὶ ἐξομολογήσομαί σοι· Θεός μου εἶ σὺ καὶ ὑψώσω σε. Καὶ τοῖς ἐν τοῖς μνήμασι. Τούτου δὲ τοῦ στίχου ψαλλομένου, ἀπέρχονται οἱ ἀδελφοὶ καὶ ἵστανται ἕκαστος εἰς τὸν τόπον αὐτοῦ. Εἶτα εἰσέρχεται ὁ ἱερεὺς ἔσωθεν τοῦ ἁγίου θυσιαστηρίου, καὶ λέγει Δόξα καὶ νῦν, Καὶ τοῖς ἐν τοῖς μνήμασι. Καὶ ὁ λαός· Χριστός ἀνέστη. Δοξάζοντος δὲ τοῦ ἱερέως, θυμιᾷ ὁ διάκονος τὴν ἁγίαν τράπεζαν καὶ ὅλον τὸ βῆμα, εἶτα πάλιν ὁ ἱερεὺς μετὰ ἤχου λέγει· Χριστὸς ἀνέστη ἐκ νεκρῶν θανάτῳ θάνατον πατήσας. ̔Ο λαός· Καὶ τοῖς ἐν τοῖς μνήμασι. Καὶ πάλιν ὁ ἱερεύς· Καὶ τοῖς ἐν τοῖς μνήμασι. Εἶτα ποιεῖ ὁ διάκονος συναπτὴν μεγάλην, καὶ οὐκ ἐξέρχεται ἔξω καὶ ἵσταται ἔμπροσθεν τῶν ἁγίων θυρῶν, ὡς σύνηθες, ἀλλ' ἔσω τοῦ βήματος. Καὶ εὐθὺς ἀρχόμεθα τοῦ κανόνος ̓Ιωάννου μοναχοῦ, ἦχος αʹ. ̓Αναστάσεως ἡμέρα· τοὺς μὲν εἱρμοὺς ἀνὰ δʹ. τὰ δὲ τροπάρια ἀνὰ ςʹ.
